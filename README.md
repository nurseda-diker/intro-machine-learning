## Makine Öğrenmesi Nedir?
Makine öğrenmesi (ML), bilgisayarların verilerden öğrenerek belirli görevleri yerine getirmeyi öğrendikleri bir yapay zeka dalıdır. ML algoritmaları, örüntüleri ve ilişkileri tanıyabilmek için verileri analiz eder ve bu bilgileri kullanarak gelecekteki verilerle ilgili tahminlerde bulunur veya kararlar alır.

## Makineler Nasıl Öğrenir?
Makineler, öğrenme sürecinde veri toplama, veri ön işleme, özellik seçimi, model seçimi, model eğitimi, model değerlendirmesi ve model tahmini adımlarını izler. İlk olarak, giriş verileri toplanır ve hazırlanır. Ardından veriler temizlenir ve uygun formatta düzenlenir. Daha sonra, modelin öğrenmesi için önemli olan veri özellikleri seçilir. Belirli bir göreve uygun makine öğrenmesi algoritması seçilir ve seçilen algoritma giriş verileri üzerinde eğitilir. Son olarak, modelin performansı çeşitli ölçütlerle değerlendirilir ve eğitilmiş model yeni verilerle tahminler yapar.

## Makine Öğrenmesi Türleri

### Denetimli Öğrenme (Supervised Learning):

* Giriş ve çıkış verileri etiketlenmiştir. <br>
* Amaç, giriş verilerinden çıkış verilerini tahmin edebilecek bir model oluşturmaktır. <br>
* Algoritmalar: Regresyon, Sınıflandırma (Lineer Regresyon, Lojistik Regresyon, Destek Vektör Makineleri, Naive Bayes). <br>

### Denetimsiz Öğrenme (Unsupervised Learning):

* Sadece giriş verileri vardır ve çıkış etiketleri yoktur.
* Amaç, verilerdeki gizli örüntüleri ve yapıları bulmaktır.
* Algoritmalar: Kümeleme, Boyut İndirgeme (K-Means, Hiyerarşik Kümeleme, PCA).

### Pekiştirmeli Öğrenme (Reinforcement Learning):

* Bir ajan, bir ortamda belirli bir hedefe ulaşmak için etkileşimde bulunur.
* Ajan, ödüller ve cezalar yoluyla öğrenir.
* Algoritmalar: Q-Learning, Derin Q Ağları (DQN).
