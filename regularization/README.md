## Düzenleme (Regularization) Nedir?
Düzenleme, modelin aşırı uyum (overfitting) yapmasını önlemek amacıyla modelin kompleksliğini kontrol altına almak için kullanılan tekniklerdir.
Düzenleme, modelin parametrelerine ceza ekleyerek, modelin gereksiz yere karmaşık hale gelmesini engeller. 
Bu sayede, modelin genel performansını artırarak daha iyi genelleme yapmasını sağlar.

## Modeli Eğitirken En Çok Karşılaşılan Sorunlar
* **Yetersiz Öğrenme (Underfitting)** : Modelin, verilerdeki kalıpları yeterince öğrenememesi durumudur. Bu, modelin hem eğitim verisi hem de test verisi üzerinde
kötü performans göstermesine yol açar. Model, veri üzerindeki önemli ilişkileri ve yapıları yakalayamaz.
* **Aşırı Öğrenme (Overfitting)** : Modelin, eğitim verisindeki gürültü ve rastgele varyasyonları dahi öğrenmesi durumudur. Bu, modelin eğitim verisi üzerinde çok iyi performans göstermesine rağmen, test verisi üzerinde kötü performans göstermesine yol açar.
Model, genel kalıpları öğrenmek yerine spesifik örnekleri ezberler.

## Varyans ve Önyargı (Bias)
* **Önyargı (Bias)**: Modelin, verilerin gerçek yapısını yakalayamaması ve sistematik hatalar yapması durumudur.
Yüksek önyargı, genellikle yetersiz öğrenmeye yol açar.
* **Varyans (Variance)** : Modelin, eğitim verisindeki küçük değişikliklere aşırı duyarlı olması durumudur. Yüksek varyans, genellikle aşırı öğrenmeye yol açar.

![Bias and Variance in Machine Learning](https://media.geeksforgeeks.org/wp-content/uploads/20230829151403/Bias-and-Variance-in-Machine-Learning.webp)

## Yetersiz Öğrenme ve Aşırı Öğrenme Nasıl Önlenir?
**Yetersiz Öğrenme (Underfitting) Önleme:**

- **Daha Karmaşık Modeller Kullanma** : Daha kompleks ve daha fazla parametre içeren modeller kullanarak verilerdeki daha karmaşık ilişkileri yakalayabilirsiniz.
- **Daha Fazla Özellik Kullanma** : Modelin girdi olarak kullanabileceği daha fazla özellik ekleyerek modelin kapasitesini artırabilirsiniz.
- **Daha Fazla Eğitim** : Modeli daha uzun süre veya daha fazla sayıda eğitim verisiyle eğiterek performansını artırabilirsiniz. <br>

**Aşırı Öğrenme (Overfitting) Önleme:**
- **Düzenleme (Regularization)**: L1 (Lasso) veya L2 (Ridge) düzenleme yöntemleri kullanarak modelin kompleksliğini kontrol edebilirsiniz.
- **Daha Fazla Eğitim Verisi**: Daha fazla eğitim verisi toplayarak modelin daha genel kalıpları öğrenmesini sağlayabilirsiniz.
- **Model Basitliği**: Daha basit modeller veya daha az parametre içeren modeller kullanarak aşırı öğrenmeyi önleyebilirsiniz.
- **Çapraz Doğrulama (Cross-Validation)**: Modelin performansını değerlendirirken çapraz doğrulama yöntemleri kullanarak daha doğru ve güvenilir sonuçlar elde edebilirsiniz.
- **Erken Durdurma (Early Stopping)**: Eğitim sürecinde modelin doğrulama verisi üzerindeki hatası belirli bir noktadan sonra azalmıyorsa, eğitimi durdurarak aşırı uyumu önleyebilirsiniz.




